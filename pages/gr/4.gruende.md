---
link_title: σκέπτομαι?
anchor_id: gruende
title: Ακόμα το σκέφτεστε; 6 καλοί λόγοι για να αντικαταστήσετε το αυτοκίνητο με το ποδήλατο
order: 4
language: gr
section_layout: section_six
permalink: /
---

### Φτηνότερες μετακινήσεις
Η ποδηλασία δεν κοστίζει πολύ. Επενδύστε σε ένα καλό λουκέτο και εξοικονομήστε χρήματα για πάντα. Αντί να εκνευρίζεστε με τις τιμές της βενζίνης, κάντε το μεγάλο βήμα. Ακόμα και τα πανάκριβα συνεργεία και σέρβις ανήκουν στο παρελθόν.

***

### Περισσότερη διασκέδαση
Η ποδηλασία είναι απλά διασκεδαστική. Η κίνηση και ο άνεμος στα μαλλιά δημιουργούν ένα πολύ ιδιαίτερο αίσθημα ευτυχίας. Δοκιμάστε το καλύτερα παρέα με άλλους ποδηλάτες! Θα γίνετε ένας πιο ικανοποιημένος άνθρωπος!

***

### Πιο γρήγορα στον προορισμό σου
Οι κάτοικοι των γερμανικών πόλεων διανύουν αποστάσεις μέχρι 5 χιλιόμετρα γρηγορότερα με το ποδήλατο απ’ό,τι με το αυτοκίνητο. Αλλά η αλλαγή αξίζει και για μεγαλύτερες αποστάσεις: Οι ποδηλάτες δεν μπλέκουν  ποτέ στην κίνηση, κόβουν δρόμο ευκολότερα και βρίσκουν πάντα αμέσως θέση να παρκάρουν. 

***

### Δωρεάν γυμναστική
"A bike ride a day keeps the doctor away…" Οι ενήλικοι που κάνουν ποδήλατο τακτικά έχουν τις μισές πιθανότητες να εκδηλώσουν παχυσαρκία, καρδιακά νοσήματα ή διαβήτη. Μισή ώρα καθημερινά είναι αρκετή. Αλλάξτε τον τρόπο μετακίνησής σας και κρατηθείτε σε φόρμα!

***

### Σε αρμονία με το περιβάλλον
Η ποδηλασία έχει ελάχιστο περιβαλλοντικό αποτύπωμα. Αυτό καθιστά τον κάθε ποδηλάτη προστάτη του περιβάλλοντος. Όλοι επιθυμούμε να είναι καθαρός ο αέρας που αναπνέουμε. Αφήνοντας το αυτοκίνητο συμβάλλουμε σε ένα καλύτερο μέλλον. 

***

### Ελευθερία χωρίς όρια
Με το ποδήλατο όλα είναι δυνατά. Μπορείτε να γνωρίσετε τον μελλοντικό σας σύντροφο στο φανάρι, να κατακτήσετε βουνά ή απλά να στρίψετε αριστερά στο στενάκι. Παρέα ή μόνοι – ποτέ μια αλυσίδα δεν πρόσφερε τόση πολλή ελευθερία. 
